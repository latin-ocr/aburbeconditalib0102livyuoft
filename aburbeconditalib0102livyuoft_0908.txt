T Ι Τ Ι L I V I
AB URBE CONDITA LIBRORUM PERIOCHAE.

EX LIB. 111.

Seditiones de agrariis legibus fuere. Capitolium ab exulibus et ser-
vis occupatum caesis his receptum est. census bis actus est: priore lustro
censa sunt civium capita VIII milia DCCXIIII praeter orbos orbasque, se-
quenti CXVII milia CCXvnH. cum adversus Aequos male gesta res
esset, L. Quintius Cincinnatus dictator factus, cum rure intentus operi
rustico esset, ad id bellum gerendum arcessitus est. is victos hostes sub
iugum misit. tribunorum plebis numerus ampliatus est, ut essent decem,
tricesimo sexto anno a primis tribunis plebis. petitis per legatos et adlatis
Atticis legibus ad constituendas eas proponendasque decemviri pro con-
sulibus sine ullis aliis magistratibus creati altero et trecentesimo anno
quam Roma condita erat, et ut a regibus ad consules, ita a consulibus ad
decemviros imperium translatum. hi decem tabulis legum positis cum mo-
deste se in eo bonore gessissent, et ob id in alterum quoque annum eun-
dem esse magistratum placuisset, duabus tabulis ad decem adiectis cum
complura inpotenter fecissent, magistratum noluerunt deponere, et in ter-
tium annum retinuerunt, donec inviso eorum imperio finem adtulit libido
Ap. Claudii. qui cum in amorem Virginiae virginis incidisset, summisso, qui
eam in servitutem peteret, necessitatem patri eius Verginio inposuit. Rapto
ex taberna proxima cultro filiam occidit, cum aliter effici non posset, ne
in potestatem stuprum inlaturi veniret. hoc tam magnae luxuriae exemplo
plebs concitata montem Aventinum occupavit coegitque decemviros abdi-
care se magistratu. ex quibus Appius, qui praecipue poenam meruerat, in
carcerem coniectus est3 ceteri in exilium sunt acti. res praeterea contra
Sabinos et Vulscos prospere gestas continet et parum honestum populi
Romani iudicium, qui iudex inter Ardeates et Aricinos sumptus agrum, de
quo ambigebatur, sibi adiudicavit.

 

EX LIB. IV.

Lex de conubio patrum et plebis a tribunis contentione magna pa-
tribus repugnantibus perlata est. tribuni** plebis. aliquot annos res
populi Romani domi militiaeque per hoc genus magistratus administratae
sunt. item censores tunc primum creati sunt. ager Ardeatibus populi iu-
dicio ablatus missis in euni colonis restitutus est. cum fame populus Ro-
manus laboraret, Spurius Maelius eques Romanus frumentum populo sua

 

